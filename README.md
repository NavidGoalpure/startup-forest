# جنگل استارت آپ

«جنگل استارت آپ» یک کارگاه «متن محور»ه که برای ارايه مفاهیم اولیه کارآفرینی طراحی شده. کارگاه های متن محور بر خلاف کلاس های «معلم محور»   -که معلم خط سیر آموزش را تعیین میکنه- یا «دانش آموز محور» -که کنجکاوی دانش آموز این خط رو هدایت میکنه - بر اساس متون و تمریناتی از قبل طراحی شده پیش میرن.

در این روش آموزشی چیزی به نام «معلم» وجود نداره و عموما یک راهنما - که قبلا حداقل یک بار این کارگاه رو گذرونده و با مفاهیم اون آشنایی نسبی داره- هدایت جمع رو برعهده میگیره. اما شرکت کننده ها هیچ التزامی به پذیرفتن نظرات «راهنما» و حتی «متن دروس» ندارن. راهنما و درس ها تنها برای به شکل گیرهتر فضای مشورت وجود دارن و نباید مهمتر از نظرات دیگر شرکت کننده ها تلقی بشنیکنم بهتر است مفهوم «پرورش قابلیت» را هم توضیحی بدهم. در این روش معتقدیم برای اینکه شخصی در حوزه X کاملا ماهر شود، آموختن تنها مهارت های X ای کافی نیست. مثلا اگر بخواهیم کسی قابلیت های رانندگی را داشته باشد باید به او مطالب زیر را بیاموزیم:

**اطلاعات**: مثل اجزای ماشین و یا قوانین راهنمایی رانندگی

**مهارت ها**: استفاده صحیح و ماهرانه از گاز و کلاج و فرمان

**بینش ها**: مثلا اینکه «همه در برابر قانون برابریم» یا «اگر به ساختن جامعه ای قانون محور کمک کنیم، کارهای خودمان سریعتر پیش خواهد رفت»

**صفات**: مثل صبر، قانونمداری، خوش برخوردی و ...

با این دیدی میتوانیم بفهمیم چرا اکثر دوره های آموزشی ناموفقند. چون عموما بر آموختن یک یا دو محور - بیشتر اطلاعات-بالا تمرکز میکنند.

از آنجایی که مهارت ها و صفات تنها در حین عمل و فعالیت رشد میکنند، در این دوره تئوریک تنها بر بخش اطلاعات،‌بینش و معرفی بعضی صفات لازم تمرکز شده و به خوبی آگاهم که به همین علت نقص های فراوانی دارد.  
ترجیح میدهم این کارگاه، به عنوان «قدم اول» برای آشنایی با مفاهیم کارآفرینی و استارتاپ دیده شود تا یک آموزش کامل و کافی.

درصورتی که بعد از اجرای کارگاه تمایل داشتید به من بازخورد بدهید بسیار خوشحال خواهم شد بازخوردهایتان را از طریق ایمیل Navid.goalpure@gmail.com دریافت کنم.  
اکثرا شاد باشید...

نویدگل پور

